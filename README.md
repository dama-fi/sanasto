Tiedonhallinnan sanasto

Tiedonhallinnan sanasto on Dama Finland Ry:n omistama ja hallinnoima sanasto, joka perustuu Dama DMBOK 2.1 termistöön. Sanasto on pääosin käännetty DMBOK:n termeistä, mutta sanastoa rikastamaan on tuotu etenkin suomen kielessä vastaan tulevia tietoon liittyviä termejä. DMBOK ei suoraan määrittele yksittäisiä termejä, joten sanaston määritelmät on tuotettu DMBOK:n kuvailujen perusteella.

|Osa-alue  | Käsite    | Määritelmä | huomautus | Englanninkielinen termi | Status | Omistaja |
| --------- | ------- | ------- | ------- |------- |------- |------- |
| Tiedonhallinnan perussanasto | Tiedon johtaminen ja ohjaus | Tieto-omaisuuden hallinnan suunnittelu ja valvonta sekä tieto-omaisuuteen liittyvä päätöksenteko. |  | Data governance | Hyväksytty | 
| Tiedonhallinnan perussanasto | Tiedonhallinta | Toiminta, joka kehittää ja toimeenpanee suunnitelmia, politiikkoja, ohjelmia sekä toimintamalleja, jotka parantavat tiedon arvontuottoa tieto-omaisuuden elinkaaren aikana |  | Data management | Hyväksytty | 
| Tiedonhallinnan perussanasto | Tietämyksenhallinta | Tietämyksen, hiljaisen tiedon sekä osaamisen hallinta ja johtaminen. |  | Knowledge management | Hyväksytty | 
| Tiedonhallinnan perussanasto | Tiedolla johtaminen | Tietojohtamisen osa-alue, joka tähtää tietoperusteiseen päätöksentekoon ja sen mahdollistamiseen. |  | Knowledge based management | Hyväksytty | 
| Tiedonhallinnan perussanasto | Näyttöön perustuva päätöksenteko | Dokumentoituun näyttöön perustuva päätöksenteko |  | Evidence-based decision making  | Hyväksytty |
| Tiedonhallinnan perussanasto | Tietojohtaminen | johtaminen tavalla, jolla edistetään organisaation kykyä luoda arvoa tiedolla ja osaamisella | Tietojohtaminen sisältää sekä tiedonhallinnan, tiedolla johtamisen, tietämyksenhallinnan että näyttöön perustavan päätöksenteon. | Data and knowledge management | Hyväksytty | 
| Tiedonhallinnan perussanasto | Tiedon johtamisen toimintamalli | dokumentoitu ohjeistus, joka kuvaa tiedon johtamisen ja ohjauksen päätöksenteon tasot ja toimintatavat. | Toimintamallissa kuvataan kenelle kuuluvat vastuut ja tietojen omistajuus. Toimintamallissa määritetään myös tiedon johtamisen ja ohjauksen organisaatio sekä tiedonhallinnan hankkeiden ja toiminnan välinen yhteistyö. Toimintamallissa kuvataan myös, miten esille nostettujen asioiden hallinta hoidetaan. | Data governance operating model | Hyväksytty | 
| Tiedonhallinnan osa-alueet | Tietoarkkitehtuuri | kokonaisarkkitehtuurin osa-alue, jonka muodostavat organisaation tunnistetut ja kuvatut tietotarpeet | Tietoarkkitehtuurin avulla tuotetaan ja ylläpidetään tietokuvauksia. Tietokuvauksia hyödyntämällä ohjataan tietojen yhdistelyä, valvotaan tieto-omaisuutta ja varmistetaan tietoon liittyvien investointien ja liiketoimintastrategian suhde. Tietoarkkitehtuuri on tiedonhallinnan perusta. | Data architecture | Hyväksytty | 
| Tiedonhallinnan osa-alueet | Tietomallinnus | tietovaatimusten tunnistamisen, analyysin ja laajuuden määrittelyn prosessi, jonka avulla luodaan määrämuotoinen tietomalli | Tietomallinnusprosessi on iteratiivinen ja saattaa sisältää käsitteellisen, loogisen ja fyysisen tietomallin tuottamisen. | Data modeling and design | Hyväksytty | 
| Tiedonhallinnan osa-alueet | Tiedon yhdistely ja yhteentoimivuus | toiminta, joka koostuu tiedon saataville tuomiseen ja tiedon yhdistelyyn liittyvistä tehtävistä. | Toiminnan tarkoituksena on mahdollistaa tiedon yhteentoimivuutta ja vähentää tarpeetonta monimutkaisuutta | Data integration and interoperability | Hyväksytty | 
| Tiedonhallinnan osa-alueet | Tiedon laatu | asettaa vaatimuksia tiedon ominaisuuksille. | Laadukas tieto on riittävän hyvää kulloiseenkin käyttötarkoitukseen. Tiedon laatu koostuu useasta tiedon laadun ulottuvuudesta. DAMAn mukaan tiedon laadun ulottuvuuksia ovat: oikeellisuus, kattavuus, johdonmukaisuus, eheys, oikea-aikaisuus, ajantasaisuus, järkevyys, ainutkertaisuus ja tarkkuus. | Data quality | Hyväksytty | 
| Tiedonhallinnan osa-alueet | Tiedon laadunhallinta | Tiedon laadunhallinnan tekniikoiden ja toimenpiteiden suunnittelu, toteutus ja valvonta tiedon käytettävyyden ja hyödynnettävyyden varmistamiseksi. |  | Data quality management | Hyväksytty | 
| Tiedonhallinnan osa-alueet | Metatiedon hallinta | toiminta, jossa suunnitellaan, tuotetaan ja hallinnoidaan metatietoja | Metatietojen avulla varmistetaan tietojen yhteentoimivuus ja saatavuus. | Metadata management | Hyväksytty | 
| Tiedonhallinnan osa-alueet | Metatieto | tiedon laji, joka sisältää tietoa teknisistä ja liiketoiminnan prosesseista, tietoon liittyvistä säännöistä ja rajoitteista sekä tiedon itsensä kuvailut sekä tiedon loogiset ja fyysiset rakenteet |  | Metadata | Hyväksytty ||
| Tiedonhallinnan osa-alueet | Tiedon säilytys ja käsittely | tietokantoihin tallennetun tiedon käyttö suunnittelussa, toteutuksessa ja tukitoiminnoissa, jonka tarkoituksena on maksimoida tallennetun tiedon arvo |  | Data storage and operations | Hyväksytty | 
| Tiedonhallinnan osa-alueet | Tiedon suojaaminen | sisältää tieto-omaisuuden todennus-, valtuutus- ja pääsynhallintamenetelmät, tietoturvatoimien ja -käytäntöjen määrittelyn, suunnittelun, kehityksen, toteutuksen ja auditoinnin. |  | Data security | Hyväksytty |
| Tiedonhallinnan osa-alueet | Dokumentin- ja sisällönhallinta | Missä tahansa muodossa olevan tiedon elinkaaren hallinnan suunnittelu, toteuttaminen ja valvonta |  | Document and content management | Hyväksytty | 
| Tiedonhallinnan osa-alueet | Viite- ja ydintiedon hallinta | (Dama)n osaamisalue, jossa yhteensovitettuja tietoja hallitaan tietovastuullisuuden ja käsitteellisen johdonmukaisuuden avulla tukemaan koko yrityksen tarpeita jakaa tietojaan. |  | Reference and master data management | Hyväksytty | 
| Tiedonhallinnan osa-alueet | Viitetieto | tiedon yksilöiviä tunnisteita ja kuvauksia sisältävää tietoa, jota käytetään yli organisaatiorajojen | Viitetietoa ovat esimerkiksi erilaiset ylläpidetyt koodiluettelot ja niiden kuvaukset, kuten maakoodit ja maiden nimet. Viite- ja ydintietoa usein hyödynnetään samankaltaisiin käyttötarkoituksiin. |  | Hyväksytty | 
| Tiedonhallinnan osa-alueet | Ydintieto | luotettu ja ylläpidetty versio jostakin käsitteellisestä kokonaisuudesta  | Ydintietoa ovat esimerkiksi tuote-, alue-, tili-, henkilö- tai organisaatiotieto. Viite- ja ydintietoa usein hyödynnetään samankaltaisiin käyttötarkoituksiin. |  | Hyväksytty | 
| Tiedonhallinnan osa-alueet | Tietovarastointi ja analytiikka | toiminta, jossa päätöksenteossa tai toiminnassa hyödynnettävän tiedon käsittelyä suunnitellaan, toteutetaan ja valvotaan |  | Data warehousing and Business intelligence | Hyväksytty | 
| Tiedonhallinnan roolit | Tietovastaava | organisaatiossa asiantuntija, joka käytännössä vastaa määrätystä tietokokonaisuudesta toimialueellaan | Tietovastaava keskittyy tiedon laadun parantamiseen, ylläpitoon sekä tiedon määrittelemiseen. | Data steward | Hyväksytty |
| Tiedonhallinnan roolit | Tiedon omistaja | organisaatiossa henkilö, joka vastaa tietystä tietokokonaisuudesta ja jolla on päätöksentekovalta ja jolle on osoitettu siihen liittyvä budjetti | Tiedon omistaja johtaa tietokokonaisuuden määrittelyä, laatua ja elinkaarta. | Data owner | Hyväksytty | 
| Tiedonhallinnan roolit | Tiedon paimentaminen | tietojen hoitaminen organisaation tiedon johtamisen ja ohjauksen linjausten mukaisesti | Tiedon paimentaminen keskittyy tiedon laadun parantamiseen ja ylläpitoon sekä tietoa määritteleviin kuvauksiin, esimerkiksi sanastoihin, tietomalleihin ja standardeihin. | Data stewardship | Hyväksytty | 
| Tiedonhallinnan roolit | Tiedon huoltaja | organisaatiossa henkilö, jolla on tiedosta tekninen vastuu ja joka käytännössä tekee tietoon liittyviä toimenpiteitä |  | Data custodian | Hyväksytty|| 
| Tiedonhallinnan roolit | Tietojohtaja | organisaation ylimmän johdon jäsen/edustaja, joka johtaa ja ohjaa organisaation tieto-omaisuutta | Tietojohtaja luo tietostrategian, liittää sen liiketoimintastrategiaan, omistaa sen ja vastaa sen toteutumisesta. Tietojohtajan työkaluja ovat tietostrategian lisäksi tiedon johtamisen ja ohjauksen standardit, käytännöt ja menettelytavat. Hän vastaa tietokulttuurin edistämisestä organisaatiossa.  | Chief data officer | Hyväksytty |
